<!DOCTYPE html>
<html lang="cs">

    <head>

        <title>Literatura – Rozbor díla O myších a lidech</title>

        <meta charset="UTF-8">
        <meta name="viewport" content="width=device-width, initial-scale=1, user-scalable=no">
        <meta name="description" content="Literatura – Rozbor díla O myších a lidech">
        <meta name="author" content="MarWen">

        <link rel="icon" type="image/x-icon" href="../../../images/logo.webp">

        <link rel="stylesheet" type="text/css" href="../../css/style.css">

        <link rel="stylesheet" href="https://use.fontawesome.com/releases/v5.12.1/css/all.css" crossorigin="anonymous">
        <script src="https://code.jquery.com/jquery-3.6.0.min.js"></script>

    </head>

    <body>
        
        <div class="wrapper">
            <nav id="menu">
                <header>
                    <img src="../../../images/logo.webp" alt="logo">
                    <p><a href="../../../index.html">LITERATURA</a></p>
                </header>
                <ul id="menu-items">
                </ul>
            </nav>

            <article>
                <header>
                    <h3><a href="../autor/John-Steinbeck.html">John Steinbeck</a></h3>
                    <h5>O myších a lidech</h5>
                    <p>2004, 109 stran</p>
                </header>

                <section>
                    <h3 class="rozbor">Krátká upoutávka</h3>
                    <p>Pár mil na jih od Soledadu zařezává se řeka Salinas až pod samý svah kopce a je tam hluboká a zelená. A voda je tam i teplá, neboť než doteče až do té úzké tůňky, proklouzala a problýskala se už po žlutých písčinách na sluníčku. Na jednom břehu řeky stoupá k mohutným Gabilským horám křivka zlatých svahů předhoří, ale na břehu k údolí lemují vodu stromy - vrby, jaro co jaro svěží a zelené a s pozůstatky ze zimních záplav v níže položených rozsůškách proutí a listoví; a platany se skvrnitými bílými lehavými větvemi a haluzemi sklánějícími se nad tůňkou. Na písčitém břehu pod stromy leží listí tak vysoko a je tak chrastivé, že proběhne-li jím ještěrka, máš dojem, jako by divoce prchala v samých kličkách. Večer sem vybíhají z houštin králíci, aby si poseděli na písku, a vlhkou naplaveninu pokrývají noční šlápoty mývalů, roztroušené stezky psů z rančů i rozštěpené klínky stop vysoké, která sem za tmy chodí pít.</p>

                    <h3 class="rozbor">Literárně teoretický rozbor</h3>
                    <h4 class="w-full">Doba</h4>
                    <ul>
                        <li>1. pol. 20. stol.</li>
                    </ul>
                    <h4 class="w-full">Druh a žánr</h4>
                    <ul>
                        <li>epika, novela</li>
                    </ul>
                    <h4 class="w-full">Téma a motivy</h4>
                    <ul>
                        <li><strong>téma</strong> – společenské poměry v prostředí venkova tehdejší Ameriky</li>
                        <li><strong>motivy</strong> – přátelství, touha, chudoba, násilí, rasismus, hospodářská krize</li>
                    </ul>
                    <h4 class="w-full">Časoprostor</h4>
                    <ul>
                        <li>údolí Salinas v Kalifornii, 30. léta 20. století</li>
                        <li>farma, stáj, údolí</li>
                    </ul>
                    <h4 class="w-full">Kompozice a členění textu</h4>
                    <ul>
                        <li>děj je rozdělen na 6 kapitol</li>
                        <li>chronologické vyprávění, místy retrospektivní</li>
                    </ul>
                    <h4 class="w-full">Vypravěč, vyprávěcí způsoby</h4>
                    <ul>
                        <li>er-forma</li>
                        <li>vypravěč je samotný autor – pozorovatel děje</li>
                    </ul>
                    <h4 class="w-full">Postavy</h4>
                    <ul>
                        <li><strong>George Milton</strong> – Obětavě se stará o zaostalého Lennieho, kterého má velice rád. Je pro něj ochoten udělat cokoli.</li>
                        <li><strong>Lennie Small</strong> – Velký, silný, ale neohrabaný, mentálně zaostalý, dobrácký, pracovitý, ale také naivní, místy se chová sobecky a citově vydírá. Neumí kontrolovat svou sílu. </li>
                        <li><strong>Candy</strong> – Invalida, uklízeč, který má oba chlapce rád a chce jim pomoci</li>
                        <li><strong>Pan Curley</strong> – majitel ranče</li>
                        <li><strong>Paní Curleyová</strong> – Manželka pana Curleyho. Hezká a vyzývavá žena, svého manžela nemiluje. Líbí se jí živelný Lennie, kterého provokuje a svádí. Není příliš inteligentní.</li>
                        <li><strong>Curley</strong> – syn manželů Curleyových, agresivní, snaží si vynutit autoritu</li>
                        <li><strong>Crooks</strong> – černoch, přirozeně inteligentní, stojí na okraji společnosti</li>
                        <li><strong>Whit</strong> – mladý muž, nádeník, výbušný</li>
                        <li><strong>Carlson</strong> – vtipný, jeho názor musí všichni respektovat, nepřesvědčitelný</li>
                        <li><strong>Slim</strong> – kočí, velká autorita, přemýšlivý, dobrý člověk</li>
                    </ul>
                    <h4 class="w-full">Jazykové prostředky a jejich funkce ve výňatku (nebo celém díle)</h4>
                    <ul>
                        <li>spisovná čeština, ale vyskytuje se i nespisovná</li>
                        <li>jazyk je jednoduchý</li>
                        <li>vulgarismy</li>
                        <li>řečnické otázky</li>
                    </ul>
                    <h4 class="w-full">Tropy a figury a jejich funkce ve výňatku (nebo celém díle)</h4>
                    <ul>
                        <li>přirovnání – Na nánosech písku seděli králíci, nehnutě, jako šedé valouny opracované sochařem.</li>
                        <li>metafora – Skrze ten proud, jako když se sypou hvězdy, poletovaly sem tam mouchy.</li>
                        <li>zdrobněliny – tužtičku, ohníček, vítězstvíčko, hospodářstvíčko</li>
                    </ul>

                    <h4 class="w-full">Děj</h4>
                    <ul>
                        <li>George Milton a Lennie Small jsou dva přátelé, kteří putují od ranče k ranči za prací. Sdílejí společný sen – jednou si za vydělané peníze koupit vlastní hospodářství, kde se Lennie bude starat o králíky. Lennie je však mentálně zaostalý a svou obrovskou silu nedokáže ovládat. Bezmezně důvěřuje Georgovi a poslouchá ho na slovo.</li>
                        <li>Na novém ranči se spřátelí s Candym, starým a tělesně postiženým dělníkem, který se chce k jejich plánu připojit. Najednou se zdá, že by se jejich sen mohl splnit. Problémy ale začnou, když se Lennie dostane do konfliktu se synem majitele ranče, agresivním Curleym. Ten Lennieho provokuje, a když dojde k potyčce, Lennie mu nechtěně zlomí ruku.</li>
                        <li>Zájem o Lennieho projeví i Curleyho manželka, osamělá žena toužící po pozornosti. Fascinuje ji Lennieho prostá radost ze života, a tak s ním vyhledává kontakt. Když mu jednoho dne dovolí, aby ji hladil po vlasech, Lennie opět neodhadne svou sílu. Když začne žena křičet, snaží se ji utišit, ale nešťastnou náhodou jí zlomí vaz.</li>
                        <li>Vyděšený Lennie uteče k potoku, na místo, kde se s Georgem domluvili sejít v případě problémů. George ví, že Lennie nemá šanci uniknout lynčování, a aby ho ušetřil bolesti, rozhodne se ho sám zastřelit.</li>
                    </ul>
                    
                    <h4 class="w-full">Časová osa událostí</h4>
                    <ul>
                        <li><strong>Příchod na ranč </strong> – George a Lennie, dva námezdní dělníci, dorazí na ranč v Kalifornii, kde chtějí pracovat. Mají sen o vlastním hospodářství.</li>
                        <li><strong>Seznámení s rančem </strong> – Potkávají další pracovníky, včetně starého invalida Candyho, který se k jejich snu chce připojit. Zároveň se setkávají s agresivním Curleym, synem majitele ranče, a jeho flirtující manželkou. Řešení problému se psem a štěňaty.</li>
                        <li><strong>Lennie a Curley </strong> – Curley provokuje Lennieho a napadne ho. Lennie se brání a zlomí mu ruku.</li>
                        <li><strong>Kapitola 4</strong> – Lennie šel za štěňátkem. Zůstal ve světničce u Crookse a povídali si.</li>
                        <li><strong>Tragédie ve stáji </strong> – Lennie si hraje se štěňátkem, ale nechtěně ho zabije. Curleyho manželka ho utěšuje a dovolí mu, aby ji hladil po vlasech. Když začne křičet, Lennie ji omylem zabije. Vyděšený Lennie uteče k potoku, kam se s Georgem domluvili sejít v případě problémů.</li>
                        <li><strong>Georgeovo rozhodnutí </strong> – George ví, že by Lennieho čekal lynč. Aby ho ochránil před krutou smrtí, sám ho zastřelí.</li>
                    </ul>

                    <h3 class="rozbor">Zasazení do kontextu</h3>
                    <p>Úryvek je ze začátku knihy, kde vypravěč popisuje místo příběhu. Následně se seznamujeme s příběhem dvou dělníků, George Miltona a Lennieho Smalla, kteří během Velké hospodářské krize putují Kalifornií za prací. Mají společný sen – koupit si vlastní farmu, kde by Lennie, mentálně zaostalý, ale fyzicky silný muž, mohl chovat králíky. Jeho nekontrolovaná síla ho však dostává do problémů, když nešťastnou náhodou zabije ženu. George, vědom si hrozícího lynče, se rozhodne Lennieho zastřelit sám, aby ho uchránil před krutým osudem.</p>

                    <h3 class="rozbor">Autorovy tvorby</h3>
                    <p>Hrozny hněvu, Na východ od ráje, Ryzáček, Kalich zlata</p>

                </section>
            </article>

            <footer id="footer">
                <p>čerpáno z učebnic českého jazyka – žádná wikipedie</p>
                <p class="copyright">&copy; <a href="https://mar6wen8.github.io/MarWen/" target="_blank">MarWen</a> 2024</p>
            </footer>

        </div>

        <script type="text/javascript" src="../../js/script.js"></script>

    </body>
</html>