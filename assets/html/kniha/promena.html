<!DOCTYPE html>
<html lang="cs">

    <head>

        <title>Literatura – Rozbor díla Proměna</title>

        <meta charset="UTF-8">
        <meta name="viewport" content="width=device-width, initial-scale=1, user-scalable=no">
        <meta name="description" content="Literatura – Rozbor díla Proměna">
        <meta name="author" content="MarWen">

        <link rel="icon" type="image/x-icon" href="../../../images/logo.webp">

        <link rel="stylesheet" type="text/css" href="../../css/style.css">

        <link rel="stylesheet" href="https://use.fontawesome.com/releases/v5.12.1/css/all.css" crossorigin="anonymous">
        <script src="https://code.jquery.com/jquery-3.6.0.min.js"></script>

    </head>

    <body>
        
        <div class="wrapper">
            <nav id="menu">
                <header>
                    <img src="../../../images/logo.webp" alt="logo">
                    <p><a href="../../../index.html">LITERATURA</a></p>
                </header>
                <ul id="menu-items">
                </ul>
            </nav>

            <article>
                <header>
                    <h3><a href="../autor/">Franz Kafka</a></h3>
                    <h4>Proměna</h4>
                </header>

                <section>
                    <h3 class="rozbor">Krátká upoutávka</h3>
                    <p>Když se Řehoř Samsa jednou ráno probudil z nepokojných snů, shledal, že se v posteli proměnil v jakýsi nestvůrný hmyz. Ležel na hřbetě tvrdém jak pancíř, a když trochu nadzvedl hlavu, uviděl své vyklenuté, hnědé břicho rozdělené obloukovitými výztuhami, na jehož vrcholu se sotva ještě držela přikrývka a tak tak, že úplně nesklouzla dolů. Jeho četné, vzhledem k ostatnímu objemu žalostně tenké nohy se mu bezmocně komíhaly před očima.</p>
                    <p>Co se to se mnou stalo? pomyslel si. Nebyl to sen. Jeho pokoj, správný, jen trochu příliš malý lidský pokoj, spočíval klidně mezi čtyřmi dobře známými stěnami, Nad stolem, na němž byla rozložena vybalená kolekce vzorků soukenného zboží - Samsa byl obchodní cestující -, visel obrázek, který si nedávno vystřihl z jednoho ilustrovaného časopisu a zasadil do pěkného pozlaceného rámu. Představoval dámu, opatřenou kožešinovou čapkou a kožešinovým boa, jak vzpřímeně sedí a nastavuje divákovi těžký kožešinový rukávník, v němž se jí ztrácí celé předloktí.</p>

                    <h3 class="rozbor">Literárně teoretický rozbor</h3>
                    <h4 class="w-full">Doba</h4>
                    <ul>
                        <li>1. pol. 20. stol.</li>
                    </ul>
                    <h4 class="w-full">Druh a žánr</h4>
                    <ul>
                        <li>epika, novela</li>
                    </ul>
                    <h4 class="w-full">Téma a motivy</h4>
                    <ul>
                        <li><strong>téma</strong> – vývoj vztahů v rodině, proměna, člověk odkázaný na druhy, ubohost lidského života</li>
                        <li><strong>motivy</strong> – trest, odcizení, vyřazenost, izolovanost, proměna, lhostejnost, práce, chladnost</li>
                    </ul>
                    <h4 class="w-full">Časoprostor</h4>
                    <ul>
                        <li>čas neudán, maloměstský byt Řehořovy rodiny v nejmenovaném městě, hlavně v pokoji</li>
                    </ul>
                    <h4 class="w-full">Kompozice a členění textu</h4>
                    <ul>
                        <li>tři kapitoly</li>
                        <li>chronologické vyprávění, místy retrospektivní</li>
                    </ul>
                    <h4 class="w-full">Vypravěč, vyprávěcí způsoby</h4>
                    <ul>
                        <li>er-forma</li>
                        <li>stroze popisuje děj z pohledu Řehoře, je objektivní</li>
                        <li>vnitřní monology Řehoře, minimálně dialog</li>
                        <li>bez velké charakteristiky postav</li>
                    </ul>
                    <h4 class="w-full">Postavy</h4>
                    <ul>
                        <li><strong>Řehoř Samsa</strong> – hl. postava, obchodní cestující, vyjadřuje úzkostí a sníženou sebedůvěru. Zajistil rodině byt a chtěl sestru poslat na konzervatoř, ale to se jeho proměnou v brouka změní.</li>
                        <li><strong>Otec</strong> – muž činu, ztělesnění nerozvážné síly</li>
                        <li><strong>Matka</strong> – starostlivá, zároveň opatrná a nedůvěřivá, přemáhá v sobě odpor k broukovi</li>
                        <li><strong>Markéta (sestra Řehoře) </strong> – hraje na housle a snaží se Řehořovi pomoci, tato snaha mnohdy Řehořovu situaci více komplikuje, také s klidem přijímá bratrovu smrt. Matka a sestra upřednostňují vysvětlení, že se Řehoř ztratil a uhynulý hmyz s tím nemá nic společného</li>
                    </ul>
                    <h4 class="w-full">Jazykové prostředky a jejich funkce ve výňatku (nebo celém díle)</h4>
                    <ul>
                        <li>spisovný jazyk</li>
                        <li>neutrální slova</li>
                        <li>prostý, vulgarismus</li>
                        <li>věcný styl</li>
                        <li>občas přechodníky</li>
                        <li>paradox. slov. spojení</li>
                    </ul>
                    <h4 class="w-full">Tropy a figury a jejich funkce ve výňatku (nebo celém díle)</h4>
                    <ul>
                        <li>eufemismus – z chřípí mu slabě unikl poslední dech (jemnější oznámení smrti)</li>
                        <li>hyperbola – s největší rychlostí bouch dveřmi (v takové rychlosti by se dveře nejspíš rozpadly)</li>
                        <li>řečnická otázka – „A teď?“</li>
                    </ul>

                    <h4 class="w-full">Děj</h4>
                    <ul>
                        <li>Hlavní postavou je Řehoř Samsa, mladý obchodní cestující, který se jednoho rána probudí a zjistí, že se proměnil v obrovského hmyza. I přes šok se nejdřív snaží vyrovnat s tím, že zaspal do práce, protože jeho rodina je finančně zcela závislá na jeho výdělku.</li>
                        <li>Když se ho přijde zkontrolovat vedoucí z firmy, Řehoř se snaží otevřít dveře a vysvětlit situaci, ale kvůli svému novému tělu to dokáže jen obtížně. Jakmile ho rodina i nadřízený uvidí, vyděsí se a utečou. Od té chvíle je Řehoř uvězněn ve svém pokoji, kam mu jídlo nosí jen jeho sestra Markéta, která se o něj zpočátku snaží starat.</li>
                        <li>Postupem času se ale vztahy v rodině mění. Řehoř se stále víc izoluje, schovává se pod pohovkou a ztrácí schopnost mluvit. Rodina si na jeho podobu zvyká, ale začíná ho považovat za přítěž. Otec se dokonce jednoho dne na Řehořa vrhne a zraní ho jablkem, které mu zůstane zapíchnuté v těle a způsobí mu velkou bolest.</li>
                        <li>Rodina se mezitím snaží finančně postavit na vlastní nohy – otec znovu pracuje, matka šije a Markéta si najde zaměstnání. Řehoř je čím dál víc zanedbáván, jeho pokoj se mění ve skladiště a péče o něj ustává.</li>
                        <li>Konečnou ranou je, když rodina pronajme část bytu třem podnájemníkům, kteří Řehořa náhodou uvidí. Markéta tehdy prohlásí, že „to už není náš bratr“. Řehoř, který to slyší, odchází do svého pokoje a v noci tiše umírá.</li>
                        <li>Ráno uklízečka jeho tělo odstraní a rodina pociťuje úlevu. Odcházejí na procházku a mluví o novém začátku, přičemž doufají v lepší budoucnost.</li>
                    </ul>
                    
                    <h4 class="w-full">Časová osa událostí</h4>
                    <ul>
                        <li><strong>Řehořova proměna</strong> – Obchodní cestující Řehoř Samsa se jednoho rána probudí a zjistí, že se proměnil v obrovského hmyza. Přemýšlí, jak půjde do práce, protože živí svou rodinu.</li>
                        <li><strong>Zmatek a šok</strong> – Rodina i nadřízený se snaží dostat do Řehořova pokoje. Když Řehoř otevře dveře, všichni ho vyděšeně odmítnou. Otec ho zahání zpět do pokoje.</li>
                        <li><strong>První týdny po proměně</strong> – Řehoř je izolován ve svém pokoji. Jeho sestra Markéta se o něj stará, nosí mu jídlo a snaží se mu pomáhat. Řehoř ztrácí lidské návyky a schovává se, aby ji neděsil.</li>
                        <li><strong>Zhoršující se vztahy v rodině</strong> – Rodina začíná být unavená z péče o Řehořa. Otec se k němu chová hrubě a zraní ho jablkem, které mu hodí do zad. Řehoř slábne a trpí.</li>
                        <li><strong>Rodina si hledá práci</strong> – Otec, matka i Markéta začínají pracovat, aby přežili bez Řehořova příjmu. Řehoř je stále víc zanedbáván a jeho pokoj se mění ve skladiště.</li>
                        <li><strong>Příchod nájemníků</strong> – Rodina pronajme pokoj třem mužům, aby měla peníze. Když nájemníci Řehořa uvidí, pohorší se a hrozí odchodem.</li>
                        <li><strong>Rozhodnutí rodiny</strong> – Sestra Markéta prohlásí, že „to už není náš bratr“, a přesvědčí rodiče, že se Řehoře musí zbavit.</li>
                        <li><strong>Řehořova smrt</strong> – Řehoř, zlomený a vyčerpaný, odchází do svého pokoje a umírá.</li>
                        <li><strong>Nový začátek rodiny</strong> – Ráno ho najde uklízečka a odstraní jeho tělo. Rodina pocítí úlevu, odjíždí z města a doufá v lepší budoucnost, hlavně pro Markétě.</li>
                    </ul>

                    <h3 class="rozbor">Autorovy tvorby</h3>
                    <p>Zámek, Amerika - nedokončeno, Proces - nedokončeno</p>

                </section>
            </article>

            <footer id="footer">
                <p>čerpáno z učebnic českého jazyka – žádná wikipedie</p>
                <p class="copyright">
                    &copy; <a href="https://mar6wen8.github.io/MarWen/" target="_blank">MarWen</a> 
                    <span>2024 - </span><span id="year"></span>
                </p>
            </footer>

        </div>

        <script type="text/javascript" src="../../js/script.js"></script>

    </body>
</html>