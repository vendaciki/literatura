<!DOCTYPE html>
<html lang="cs">

    <head>

        <title>Literatura – Oscar Wilde</title>

        <meta charset="UTF-8">
        <meta name="viewport" content="width=device-width, initial-scale=1, user-scalable=no">
        <meta name="description" content="Literatura – Oscar Wilde">
        <meta name="author" content="MarWen">

        <link rel="icon" type="image/x-icon" href="../../../images/logo.webp">

        <link rel="stylesheet" type="text/css" href="../../css/style.css">

        <link rel="stylesheet" href="https://use.fontawesome.com/releases/v5.12.1/css/all.css" crossorigin="anonymous">
        <script src="https://code.jquery.com/jquery-3.6.0.min.js"></script>

    </head>

    <body>
        
        <div class="wrapper">
            <nav id="menu">
                <header>
                    <img src="../../../images/logo.webp" alt="logo">
                    <p><a href="../../../index.html">LITERATURA</a></p>
                </header>
                <ul id="menu-items">
                </ul>
            </nav>

            <article>
                <header>
                    <h3>Oscar Wilde</h3>
                    <h5>16. 10. 1854 – 30. 11. 1900</h5>
                </header>

                <section>
                    <div class="flex flex-wrap">
                        <div class="o-autorovi">
                            <img src="../../img/Oscar-Wilde.webp" alt="Oscar Wilde">
                            <div class="flex flex-wrap justify-between">
                                <ul>
                                    <li>byl v Anglii působící dramatik, prozaik, básník a esejista irského původu</li>
                                    <li>patří k nejvýraznějším osobnostem evropské dekadence a esteticismu konce 19. století</li>
                                    <li>dostal ocenění Newdigate Prize (1878)</li>
                                    <li>jeho rodné jméno je Oscar Fingal O’Flahertie Wills Wilde</li>
                                    <li></li>
                                </ul>
                                <ul>
                                    <li><a href="../kniha/"></a>Obraz Doriana Graye, Jak je důležité míti Filipa, Vějíř lady Windermerové, Lidská duše za socialismu, Strašidlo cantervillské</li>
                                </ul>
                            </div>
                        </div>

                        <div>
                            <p>Narodil se 16. října 1854 v Dublinu v rodině vzdělaných a vážených rodičů – jeho otec byl úspěšný lékař a matka literárně činná feministka. Vystudoval klasickou filologii na Trinity College v Dublinu a později na Oxfordu, kde už tehdy vynikal svým excentrickým vzhledem i způsobem vyjadřování.</p>
                            <p class="mt-2">Po studiích se přestěhoval do Londýna, kde se stal středem kulturního života. Proslul nejen svými díly, ale i duchaplnými výroky, elegancí a životním postojem shrnutým do hesla „Umění pro umění“ (L’art pour l’art).</p>
                            <p class="mt-2">Wildeho život skončil tragicky. V roce 1895 byl odsouzen ke dvouletému vězení za „nemravnost“ kvůli svému vztahu s lordem Alfredem Douglasem. Po propuštění žil v chudobě ve Francii pod jménem Sebastian Melmoth.</p>
                            <p class="mt-2">Zemřel 30. listopadu 1900 v Paříži ve věku 46 let na meningitidu. Pohřben je na hřbitově Père-Lachaise, kde jeho hrob zdobí monumentální anděl.</p>
                            <p class="mt-2">Oscar Wilde se stal symbolem umělecké svobody, individualismu a odporu vůči pokrytectví společnosti. Jeho humor, ironie a výjimečný styl z něj činí jednoho z nejčtenějších autorů anglické literatury.</p>

                            <div class="odstavec ml-5">
                                <ul>
                                    <h4>Obraz Doriana Graye (The Picture of Dorian Gray, 1890)</h4>
                                    <ul>
                                        <li>román o muži, který zůstává navždy mladý, zatímco jeho portrét stárne a odráží jeho morální úpadek. Dílo vyvolalo skandál, protože otevřeně zpochybňovalo dobové morální normy</li>
                                        <li><strong>Děj:</strong> V ateliéru Basila Hallwarda se cynický lord Henry Wotton seznamuje s Hallwardovým modelem a objektem jeho tajného zbožnění – mladým a krásným Dorianem Grayem. Rozhodne se na něm uplatnit své umění „ovlivňování“ a upozorní ho na jeho krásu a na pomíjivost mládí, s níž je spjata. Dorian, okouzlen vlastním obrazem, vyslovuje přání zůstat mlád: změny jeho duše i těla má zaznamenávat obraz. Po první proměně obrazu, která nastává v zápětí poté, co mladinká herečka Sibyla spáchá kvůli Dorianovi sebevraždu, následují další a další proměny, v nichž se promítá Dorianovo „okoušení všech stromů světa“. Obraz je zamčen do staré učebny, čas od času s ním Dorian přichází svůj nezřízený život konfrontovat. Hallwarda, jemuž jedinému svěří své tajemství, zavraždí. Pod vlivem výčitek se Dorian rozhodne polepšit se. Když však obraz jeho úmysly zaznamená jako pokrytectví, v záchvatu vzteku ho probodne. Sluhové nacházejí před portrétem mladého Doriana ohyzdného starce, jehož podle prstenů identifikují jako Graye.</li>
                                    </ul>
                                </ul>

                                <ul>
                                    <h4>Jak je důležité míti Filipa</h4>
                                    <ul>
                                        <li>Tříaktová divadelní hra, konverzační komedie</li>
                                        <li><strong>Děj:</strong> Celá hra se točí kolem nedorozumění, které způsobují dva přátelé (Jack a Algernon). Mladí gentlemani si vymysleli fiktivní osoby – Jack kdesi na venkově přítele Bunburyho a Algernon zhýralého bratra Ernesta (Filipa), jejichž existence jim umožňuje různé eskapády. Při pobytu v Londýně se Jack – vydávající se za Filipa seznámí s Algernonovou sestřenicí Gwendolinou a zamiluje se do ní. Ta souhlasí se zasnoubením – zamiluje se do jeho jména. Její matka se však pídí po jeho původu a Jack přiznává, že je nalezenec. Algernon zjistí, že na přítelově venkovském sídle žije Jackova schovanka Cecílie a navštíví ji, vydává se za zkaženého bratra Filipa. Do Cecilie se na první pohled zamiluje a Cecilie do něj také. Objeví se zde Gwendolina a dívky se spřátelí. Po nedorozumění při zápase o Filipa se vše vyjasní. Jack je ztracené dítě, původně pokřtěný jako Filip a je vlastně Algernonův starší bratr. Oba páry se nakonec zasnubují.</li>
                                    </ul>
                                </ul>

                                <ul>
                                    <h4>Šťastný princ a jiné pohádky</h4>
                                    <ul>
                                        <li>obsahuje pět próz, vyznačující se prostým a průzračným stylem</li>
                                        <li>důraz na hudebnost jazyka místy připomíná básnickou prózu</li>
                                        <li>první tři: Šťastný princ, Slavík a růže, Sobecký obr mají formu rozšířeného podobenství</li>
                                        <li>olověné srdce sochy Šťastného prince puká, když rozdal nešťastným a chudým své ozdoby</li>
                                        <li>slavík musí zabarvit růži vlastní krví z hrudi, aby ji student mohl donést své dívce</li>
                                        <li>zledovatělá zahrada Sobeckého obra se příchodem dětí mění v rozkvetlý sad</li>
                                    </ul>
                                </ul>

                            </div>

                        </div>
                    </div>
                </section>
            </article>

            <footer id="footer">
                <p>čerpáno z učebnic českého jazyka – žádná wikipedie</p>
                <p class="copyright">
                    &copy; <a href="https://mar6wen8.github.io/MarWen/" target="_blank">MarWen</a> 
                    <span>2024 - </span><span id="year"></span>
                </p>
            </footer>

        </div>

        <script type="text/javascript" src="../../js/script.js"></script>

    </body>
</html>