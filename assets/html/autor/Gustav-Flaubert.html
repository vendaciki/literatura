<!DOCTYPE html>
<html lang="cs">

    <head>

        <title>Literatura – Gustave Flaubert</title>

        <meta charset="UTF-8">
        <meta name="viewport" content="width=device-width, initial-scale=1, user-scalable=no">
        <meta name="description" content="Literatura – Gustave Flaubert">
        <meta name="author" content="MarWen">

        <link rel="icon" type="image/x-icon" href="../../../images/logo.webp">

        <link rel="stylesheet" type="text/css" href="../../css/style.css">

        <link rel="stylesheet" href="https://use.fontawesome.com/releases/v5.12.1/css/all.css" crossorigin="anonymous">
        <script src="https://code.jquery.com/jquery-3.6.0.min.js"></script>

    </head>

    <body>
        
        <div class="wrapper">
            <nav id="menu">
                <header>
                    <img src="../../../images/logo.webp" alt="logo">
                    <p><a href="../../../index.html">LITERATURA</a></p>
                </header>
                <ul id="menu-items">
                </ul>
            </nav>

            <article>
                <header>
                    <h3>Gustave Flaubert</h3>
                    <h5>12. 12. 1821 – 8. 5. 1880</h5>
                </header>

                <section>
                    <div class="flex flex-wrap">
                        <div class="o-autorovi">
                            <img src="../../img/Gustav-Flaubert.webp" alt="Gustave Flaubert">
                            <div class="flex flex-wrap justify-between">
                                <ul>
                                    <li>francouzský spisovatel</li>
                                    <li>je považován za jednoho z největších a nejvlivnějších prozaiků 19. století a vrcholného představitele literárního realismu</li>
                                    <li>byl původem romantik, ovšem takový, který přišel o iluze a obrátil se k realismu</li>
                                    <li>analýza lidské psychiky, chladná objektivnost, zaměření na nitro člověka</li>
                                </ul>
                                <ul>
                                    <li><a href="../kniha/"></a>Paní Bovaryová, Citová výchova</li>
                                </ul>
                            </div>
                        </div>

                        <div>
                            <p>Gustave Flaubert se narodil 12. prosince 1821 v Rouenu (Normandie) do rodiny váženého lékaře. Už od mládí se zajímal o literaturu a psal. Vystudoval práva v Paříži, ale studia ho nebavila a brzy je opustil – v roce 1844 navíc prodělal nervový záchvat, pravděpodobně epileptického původu, kvůli kterému se rozhodl žít poklidně a věnovat se výhradně psaní.</p>
                            <p class="mt-2">Většinu života strávil na rodinném statku v Croissetu u Rouenu, kde pracoval v ústraní, stranou literárních kruhů. Přesto si dopisoval s řadou tehdejších intelektuálů a umělců, například s George Sandovou nebo bratry Goncourtovými. Byl celoživotním přítelem Louise Bouilheta a mentoroval mladšího Guye de Maupassanta.</p>
                            <p class="mt-2">Nikdy se neoženil, i když měl několik vášnivých vztahů, např. s básnířkou Louisou Coletovou. Byl pedant, estét a perfekcionista, známý svým úslovím „le mot juste“ – neboli „přesné slovo“. Nad jednou větou byl schopen přemýšlet i celé dny.</p>
                            <p class="mt-2">Flaubert žil poklidným, uzavřeným životem – psal pomalu, pečlivě a velmi náročně. Jeho literární sláva byla velká, ale finančně trpěl. Na konci života musel podporovat příbuzné a potýkal se s dluhy. Trpěl nervovými problémy, migrénami a únavou.</p>
                            <p class="mt-2">S přítelem Du Campem v letech 1849–1852 navštívil Itálii, Řecko,Tunis a projel Blízký východ – Cařihrad, Sýrie, Palestina, horní Egypt, kde se nakazil syfilidou.</p>
                            <p class="mt-2">Zemřel 8. května 1880 náhle, ve věku 58 let, na mozkovou mrtvici. Je pohřben na hřbitově v Rouenu.</p>
                            <p class="mt-2">Gustave Flaubert je dnes považován za klíčovou postavu moderní prózy – ovlivnil celou generaci autorů od Zoly až po Joyce, Kafku nebo Nabokova. Jeho důraz na formu, jazyk a styl změnil přístup k psaní románu a přinesl nový, literárně náročnější pohled na realitu.</p>
                            <p class="mt-2">Flaubert se řadí mezi zakladatele literárního realismu, ale sám se bránil jakémukoli škatulkování. Jeho cílem bylo zobrazit realitu objektivně, bez sentimentality či moralizování, s důrazem na styl a jazyk.</p>

                            <div class="odstavec ml-5">
                                <h3>Nejznámější díla</h3>
                                <ul>
                                    <h4>Paní Bovaryová (1857)</h4>
                                    <ul>
                                        <li>jeho nejslavnější román a jeden z pilířů moderní prózy. Příběh ženy, která se pokouší uniknout šedi manželství a života na venkově, ale je zklamána milenci i sny. Kniha vyvolala skandál a soudní proces kvůli údajnému „urážení morálky“, z něhož byl Flaubert nakonec osvobozen.</li>
                                        <li> Román s podtitulem Mravy francouzského venkova. V úvodu je jakoby ústy spolužáka načrtnuto dětství a mládí lékaře Karla Bovaryho. Hl. příběh, vyprávěný již vševidoucím vypravěčem, se otevírá Bovaryho seznámením s Emou, která se stane jeho druhou ženou. Krásná a povrchní Ema, jejíž představivost je rozjitřena romantickou četbou, spatřuje ve sňatku počátek „vzrušujícího dobrodružství“, jímž je dle jejích představ život. Záhy však začíná vleklý a bolestný proces hrdinčiny deziluze. Obklopuje ji banalita a citová prázdnota maloměsta, zalidněného figurkami měšťáků: činorodým a vypočítavým lékárníkem, omezeným farářem, lichvářem, Eminým tajným ctitelem Leonem a konečně prvním milencem Rudolfem, který ji zrádně opouští v okamžiku, kdy je odhodlána s ním uprchnout. Prohlubující se Emina deziluze vrcholí její morální a fyzickou zkázou. Navazuje povrchní poměr s Leonem a slepá rozmarnost, s níž si ho udržuje, ji vrhá do spárů lichváře. Dům Bovaryů je prodán exekucí a všemi opuštěná Ema se otráví. Román končí smrtí zlomeného Bovaryho a triumfálním vítězstvím lékárníka, jenž za své poklonkování dostává vytoužený záslužný kříž.</li>
                                    </ul>
                                </ul>

                                <ul>
                                    <h4>Salambo (1862)</h4>
                                    <ul>
                                        <li>historický román zasazený do starověkého Kartága. Ukázka autorova zájmu o exotiku a detailní popis</li>
                                    </ul>
                                </ul>

                                <ul>
                                    <h4>Výchova citů (1869)</h4>
                                    <ul>
                                        <li>román o mladém muži, který ztroskotá ve světě politiky, lásky a společenských ideálů. Často považován za Flaubertovo druhé velké dílo</li>
                                    </ul>
                                </ul>

                                <ul>
                                    <h4>Pokušení svatého Antonína</h4>
                                    <ul>
                                        <li>filozofická vize o duchovním boji svatého muže, psaná jako dramatická báseň v próze</li>
                                    </ul>
                                </ul>

                                <ul>
                                    <h4>Bouvard a Pécuchet (posmrtně, 1881)</h4>
                                    <ul>
                                        <li>satirický román o dvou neúspěšných učencích snažících se ovládnout všechny vědy. Nedokončené dílo, které Flaubert považoval za své nejdůležitější</li>
                                    </ul>
                                </ul>

                                <p class="mt-2">Flaubertova díla vynikají stylistickou vytříbeností, ironií, hlubokou analýzou nudné a pokrytecké maloměstské společnosti, ale také existenciálním zklamáním a prázdnotou.</p>
                            </div>

                        </div>
                    </div>
                </section>
            </article>

            <footer id="footer">
                <p>čerpáno z učebnic českého jazyka – žádná wikipedie</p>
                <p class="copyright">&copy; <a href="https://mar6wen8.github.io/MarWen/" target="_blank">MarWen</a> 2024</p>
            </footer>

        </div>

        <script type="text/javascript" src="../../js/script.js"></script>

    </body>
</html>