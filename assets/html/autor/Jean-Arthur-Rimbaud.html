<!DOCTYPE html>
<html lang="cs">

    <head>

        <title>Literatura – Jean Arthur Rimbaud</title>

        <meta charset="UTF-8">
        <meta name="viewport" content="width=device-width, initial-scale=1, user-scalable=no">
        <meta name="description" content="Literatura – Jean Arthur Rimbaud">
        <meta name="author" content="MarWen">

        <link rel="icon" type="image/x-icon" href="../../../images/logo.webp">

        <link rel="stylesheet" type="text/css" href="../../css/style.css">

        <link rel="stylesheet" href="https://use.fontawesome.com/releases/v5.12.1/css/all.css" crossorigin="anonymous">
        <script src="https://code.jquery.com/jquery-3.6.0.min.js"></script>

    </head>

    <body>
        
        <div class="wrapper">
            <nav id="menu">
                <header>
                    <img src="../../../images/logo.webp" alt="logo">
                    <p><a href="../../../index.html">LITERATURA</a></p>
                </header>
                <ul id="menu-items">
                </ul>
            </nav>

            <article>
                <header>
                    <h3>Jean Arthur Rimbaud</h3>
                    <h5>20. 10. 1854 – 10. 11. 1891</h5>
                </header>

                <section>
                    <div class="flex flex-wrap">
                        <div class="o-autorovi">
                            <img src="../../img/Jean-Arthur-Rimbaud.webp" alt="Jean Arthur Rimbaud">
                            <div class="flex flex-wrap justify-between">
                                <ul>
                                    <li>celým jménem Jean Nicolas Arthur Rimbaud</li>
                                    <li>francouzský básník, jeden z nejvýznamnějších tzv. prokletých básníků</li>
                                    <li>považovaný za geniálního tvůrce moderní poezie a jednoho z nejvýznamnějších představitelů symbolismu a dekadence</li>
                                    <li>básnická tvorba mezi 15. a 19. rokem (vycházela jen časopisecky)</li>
                                    <li>zvukomalebnost, otevřenost, metaforičnost, metoda kontrastu</li>
                                </ul>
                                <ul>
                                    <li>Opilý koráb, Iluminace, Sezóna v pekle</li>
                                </ul>
                            </div>
                        </div>

                        <div>
                            <p>Narodil se 20. října 1854 ve Francii, v Charleville. Jeho otec byl kapitán pěchoty, dobrodruh, který rodinu opustil, když bylo Arthurovi pouhých šest let. Rimbaud vyrůstal s konzervativní a nábožensky přísnou matkou, která mu zakazovala stýkat se s přáteli, odpírala mu hračky, nutila ho k pravidelné účasti na mších a trestala ho za špatné školní výsledky odpíráním jídla. Na její striktní výchovu reagoval výbuchy hněvu a častými útěky z domova.</p>
                            <p class="mt-2">Přesto byl v dětství hluboce věřící — v osmi letech, když jednou viděl starší chlapce šplouchat se svěcenou vodou, vrhl se na ně a začal je bít. Tímto incidentem si vysloužil přezdívku „ten hajzl pobožný“ (le sale petit dévot).</p>
                            <p class="mt-2">Rimbaud byl mimořádně nadaný – už jako školák psal poezii a vynikal svou inteligencí i jazykovým citem. V dospívání se začal bouřit proti rodině, škole i společnosti – stal se symbolem básníka–revolucionáře a věčného provokatéra.</p>
                            <p class="mt-2">V roce 1871 navázal dramatický vztah s básníkem Paulem Verlainem, s nímž sdílel jak uměleckou inspiraci, tak bouřlivý osobní život plný konfliktů, alkoholu a útěků. Po jejich rozchodu Rimbaud téměř přestal psát.</p>
                            <p class="mt-2">Jeho poezie byla průkopnická – odmítal pravidla klasického verše, experimentoval s jazykem, obrazy a rytmem. Snažil se zachytit vnitřní vidění, halucinace, sny a proměny vědomí, čímž předznamenal surrealismus.</p>
                            <p class="mt-2">Po odchodu z literatury vedl Rimbaud dobrodružný život – cestoval po Evropě, později žil v Africe, kde obchodoval (mimo jiné se zbraněmi a kávou).</p>
                            <p class="mt-2">Zemřel 10. listopadu 1891 v Marseille ve věku pouhých 37 let na následky nemoci.</p>
                            <p class="mt-2">Rimbaud se stal symbolem věčného mladého génia, který svou tvorbou předběhl dobu a ovlivnil básníky od Verlainea a Mallarmého až po surrealisty a beatníky.</p>
                            <p class="mt-2"></p>

                            <div class="odstavec ml-5">
                                <ul>
                                    <h4>Sezóna v pekle (Une Saison en enfer)</h4>
                                    <ul>
                                        <li>básnická zpověď plná vnitřních bojů, bolesti a hledání smyslu</li>
                                    </ul>
                                </ul>
                                <ul>
                                    <h4>Iluminace (Illuminations)</h4>
                                    <ul>
                                        <li>sbírka básní v próze, v nichž se prolíná sen a realita</li>
                                    </ul>
                                </ul>
                                <ul>
                                    <h4>opilý koráb</h4>
                                    <ul>
                                        <li>Ústřední obraz korábu, který se zmítá po řekách a mořích je rozvíjen bez přerušení, v jednom proudu.</li>
                                        <li>Tématem básně je nejspíše opojení obrazností, jejímž nositelem je básníkův subjekt.</li>
                                        <li>Bezstarostně odpoutaný koráb vplouvá do vzdutých vln vnitřního dobrodružství, rozšířené vnímání pohybu, barev, rozpoutaných živlů, nakonec se bouře utiší, halucinace ustává, lyr. Hrdina touží po návratu. Dochází k vystřízlivění a procitnutí.</li>
                                        <li>Využívá synestezii, symboliku barev. Vztah mezi jednotlivými hláskami a barvami. Básník byl veden pouze vlastní obrazností.</li>

                                        <p class="mt-2 ml-6">A čerň, E běl, I nach, O modř, U zeleň hlásek,<br>
                                        já jednou vypovím váš různý vznik a druh.<br>
                                        A, černý korzet, plný rudých much,<br>
                                        jež bzučí kolem páchnoucích a krutých pasek,</p>
                                        <p class="mt-2 ml-6">zátoka stínů, E, běl stanů, čirý vzduch,<br>
                                        šíp ker a bílých králů, chvění vrásek,<br>
                                        I, purpur, krev a smích, jenž tryská ze rtů krásek<br>
                                        ve hněvu, anebo kajícný bludný kruh.</p>
                                        <p class="mt-2 ml-6">U, božské vibrace, U zeleň moří s vesly,<br>
                                        mír pastvin s dobytkem, mír vrásek, které kreslí<br>
                                        prst alchymie pilným čelům vševědů,</p>
                                        <p class="mt-2 ml-6">O, zvučná polnice, klid vesmírného vřídla,<br>
                                        jímž poletují planety a archandělská křídla.<br>
                                        - O, modrý paprsek jejího pohledu.</p>
                                    </ul>
                                </ul>
                            </div>

                        </div>
                    </div>
                </section>
            </article>

            <footer id="footer">
                <p>čerpáno z učebnic českého jazyka – žádná wikipedie</p>
                <p class="copyright">
                    &copy; <a href="https://mar6wen8.github.io/MarWen/" target="_blank">MarWen</a> 
                    <span>2024 - </span><span id="year"></span>
                </p>
            </footer>

        </div>

        <script type="text/javascript" src="../../js/script.js"></script>

    </body>
</html>